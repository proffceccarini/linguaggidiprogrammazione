## Linguaggi di programmazione 
I computer sono in gradio di eseguire solo istruzioni scritte nel così detto **linguaggio macchina**.
Il linguaggio macchina è il linguaggio di programmazione più elementare e direttamente eseguibile dalla CPU di un computer. 
È composto da istruzioni binarie, che sono rappresentate da sequenze di 0 e 1. 
Ogni istruzione è costituita da un **codice operativo** (corrispondente a un'operazione specifica che la CPU può eseguire direttamente) e da uno o più **operandi** (numeri o indirizzi di locazioni di memoria). 
Il linguaggio macchina varia da un'architettura di processore all'altra, poiché è specifico per la CPU di un particolare sistema. 
Quindi non esiste un solo linguaggio macchina ma ogni architettura ne ha uno proprio.

Ecco un esempio generico di linguaggio macchina:

```
01011001 11011010 00000011
```

Ogni sequenza di bit rappresenta un'istruzione specifica. 

Ad esempio la sequenza **01011001** potrebbe corrispondere all'operazione di assegnazione (operando di assegnazione). Tale operando richiede come operandi:
- l'indirizzo di memoria a cui assegnare il valore (**11011010**),
- il valore da assegnare (**00000011**)

Quindi l'istruzione precedente (**01011001**) assegna  il numero **3** (in binario **00000011**) alla locazione di memoria il cui indirizzo è **11011010**

Gli sviluppatori umani, tuttavia, preferiscono lavorare con linguaggi di programmazione più leggibili e vicini al linguaggio naturale.
Per questo motivo fin dall'inizio dell'era informatica furono introdotti i linguaggi **assembly** che consentivano allo sviluppatore di utilizzare un linguaggio che consentisse una scrittura dei èprogrammi facilitata.
